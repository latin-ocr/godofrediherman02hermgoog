EURIPIDES. 24⁴

et venustatem perdiderunt, refutari non est operae pretium.
Quae post v. 4536. addita sunt, multo post Euripidem ab
homine valde indocto assuta esse monuit PorsonuS. Euripi-
des quo modo fabulam finiverit nescimuS, possemusque in
huius rei ignoratione acquiesce& nisi Aelianus in histo-
ria animalium Vll, 29. scripsisset, ὁ δὲ Ευριπίδης ἐν τῇ
Ἰφιγενείῳ

ἔλαφον ὁ Ἀχαιῶν χερσὶν ἐνθήσω φίλαις

κεροῦσσαν, ἢν σφάζοντες αὐχήσουσι σὴν

σφάζειν θυγατέρα.
Quos versus quum Musgravius in prologo Agamemnoni ab
Diana dictos putasset, BremiuS, et, ut videtur, Porsonus eos
in extrema fabula positos iudicarunt, et Bremius quidem
deam non Agamemnonem, sed Clytaemnestram consolatam
esse existimavit. Hunc refutare studuit A. Matthiae eo, quod
Euripides nusquam deorum interventu utatur, nisi ubi dignus
vindice nodus incidat, ubi autem quo modo quid gestum sit
explicet, semper deum post narrationem rei actae introducat:
id vero pugnare cum versibus ab Aeliano servatiS, ex qui-
bus appareat nescire voluisse Dianam Graecos Iphigeniam ab
se servatum iri (aliud agentis calamo excidit servatam esse):
unde suspicatus est versus illos alius potius poetae quam
Euripidis esse. Bremius quidem ut eos versus a prologo rer-
moveret hoc argumento uti debebat, quod ex tali initio nullo
pacto emergere aliqua tragoedia potuerit: nam sive Agame-
mno sive Clytaemnestra consilium deae cognitum haberet,
aut alteri aut ambobus nulla caussa esset metuendi dolen-
dive de sorte filiae, sed securi vana specie sacrificii Mene-
laum, Achillem, denique totum exercitum Graecorum ludos
facerent. Matthiae vero parum circumspecte iudicavit, quum
tolli difficultatem putavit, si versus illos ad alium poetam re·-
ferret: manet enim difficultas, quia res per se absurda vi-
detur: quae si defendi non potest, iniquum est alium poetam
absurditatis insimulare, ut culpa liberetur Euripides; sin po·
test defendi, cur feratur in alio, in Euripide autem non fe-
ratur? Et credo ego posse optime, et ita ut etiam necessario
introductam esse deam appareat. Peragi sacrificium, ad quod
tota tragoedia spectat, omnino debuit: itaque etiam necesse
erat, ut Clytaemnestrae choroque nuntius aliquis narraret
quo modo et Iphigenia ex oculis spectantium sublata et eius

Exn. Or. Vlll. Q

