DE ITERATIS APUD HOMERUMJ)

-—-—

Non multum ad dirimendam litem, quae inter doctos
de compositione carminum Homericorum est, conferre mihi
videntur, qui scribendi artem, sine qua istiusmodi poemata
condi potuisse negant, vel remotissimae antiquitati vindicare
student. Nam ignotum illis poetis fuisse usum litterarum
non modo silentium eorum de scriptura testatur, siquidem
quae Proeti tristia signa in Iliade memorantur non dubium
videtur quin aut non fuerint litterae, aut, si fuerunt, quae
vis et ratio earum esset, latuerit poetam, verum etiam clamat
tota antiquae poesis epicae natura indiciis apertissimis Nam
et conformatio coniunctioque sententiarum, et orationis ad
numeros accommodatio, et vocabulorum ornantium adiectio,
et praedicatorum rebus commemoratis additorum positura,
evidentissime eo conspirant, ut non ad legendum, sed ad
audiendum facta esse carmina illa appareat. Etenim quae
solis auribus percepta delectare volumuS, ea, quoniam vox,
simulatque audita est, irrevocabilis abiit, ante omnia oportet
plana et perspicua esse, ut sequi recitantem commode
possint audientes, nec moretur eos aliquid, avertatque atten-
tionem a proxime succedentibus: sic enim fatigaret magis
auditio mentes quam afficeret voluptate. Hinc omnis oratio
maxima simplicitate ex brevibus membris contexta est, quae
neque inter se implicata sunt, nec longos verborum con-
nexus efficiunt, sed alia aliis deinceps adiuncta singula per
se constant, ita ut, si quando interpositis alienis suspensa

Ἴ Edita est‘a. ⁴840.

 

