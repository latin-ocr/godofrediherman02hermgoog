444- OB. IN IV. FEST. SECUL.

tinctae pigmento manus in rebus attrectatis relicta viam
monstrabant litterarum lineamenta tabulis inferendi? Quin
ne annulorum-quidem signa ceris impressa, quae proxime ad
typographorum artem accedunt, ut longius progrederentur
monuerunt. Denique quid de eo dicamne, quod de natura
deorum disserens Cicero scripsit, non intelligere se cur, qni
mundum effici potuisse corporum concursione fortuita existi-
met, non putet, si innumerabiles unius et viginti formae litte-
rarum vel aureae vel quales libet aliquo conficiantur, posse
ex his in terram excussis annales Ennii, ut deinceps legi
possint, effici, quod se nescire an ne in uno quidem versu
possit tantum valere fortuna? Quid vero proclivius erat,
quam ut formas litterarum innumerabiles imaginanti in men-
tem veniret, si eae· formae non casu, sed consilio compone-
rentur, non dubium esse quin ex iis et Ennii annales et qui-
libet alii libri confierent‘? Profecto aut fati quaedam vis men-
tes hominum obcaecaverat, aut, quod credere pium est,
divina providentia tum demum caliginem ab oculis discussit,
quum illud tempus instabat, quo longe saluberrimus ex re-
centi arte fructus esset proditurus. Paullo enim ante inventa
est, quam expugnata a Turcis Constantinopoli complures
Graeci in Italia, quae et ipsa non paucos habebat egregie
doctos homineS, perfugium quaesiverunt: per quosquum se-
mimortua litterarum studia reviviscerent alacrique impetu
nova caperent incrementa, certatim praestantissimi veterum
Graecorum et Romanorum libri legebantur explicabanturque:
qui libri quo molestiore et sumptuosiore opera non sine mul-
tis mendis describebantur, eo opportunius adiumentum affe-'-
rebat nova arS, quae eos sine tanto labore tantaque impensa
ita multiplicabat, ut corrumpi multiplicando non possent.
Paullo post autem, vigentibus iamystudiis litterarum latiusque
omnia lumine suo collustrantibuS, vehementissimae illae de
sacris rixae exortae sunt, quibus effectum est, ut qui se a
pontificiis separaverant libros sacros in patriam linguam ver-
sos populo legendos traderent, quo quivis ipse quid illis in
libris scriptum aut non scriptum esset noscere, veraeque pie-
tatis praecepta ex iis haurire posset. Quo perveniri non
potuisse sine artis typographicae auxilio apertum est, ea ars
ut illo ipso tempore inventa videatur, quo in ‚fatis erat ut
profanae simul et sacrae litterae, alterae excolendo liberali-

 

 

 

 

