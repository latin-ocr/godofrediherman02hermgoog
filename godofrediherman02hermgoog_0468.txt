450 ΟΒ. ΙΝ IV. FEST. SECUL.

esse perpetrato crimine. Quod qui dictitant, non distinguere
videntur res diversissimas. Nam etsi verissimum est, crimina
non ante quam commissa sint esse punienda, tamen preli ea
ratio est, ut in eius usu quod admittitur crimen triplex sit,
unum scriptoriS, quod fit tradendo ad imprimendum libro;
alterum librarii vel typographi, quod committitur impri-
mend03 tertium civitatiS, quod est in permissione evulgandi.
Quae quum temporis spatio inter se distent, apparet destinati
criminis reum esse scriptorem, perpetrati librarium vel ty-
pographum, permissi et quasi sanciti-civitatem, quae sciens

crimen patrari, punire postquam patratum sit, quam impe- ¹

dire ne patretur malit. Quod simile est, ut si quis ei, qui
interficere aliquem iussus sit, eripere mucronem dubitet, ut
interfecto demum illo et interfector et qui iussisset interfici
puniantur. Accedit rei atrocitaS, quod revocari semel scripto
multiplicata vox nequit, nec puniendo aut restingui accensa
flamma potest, aut elui adspersa innocenti infamia. Quocirca
sapienter a maioribus nostris constituti sunt censoreS, qui
caverent, ne impia, impudica, iniuriosa, seditiosa in publicum
proferrentur: eaque non modo optima, sed unica ratio est,
’ qua intra iustos limites possit scribendi temeritas contineri.
Quamquam haec ipsa censorum constitutio nuper osores at-
que adversarios invenit acerrimos, non quod ipsum munus
censorium> invidiam haberet, (cur enim nuper demum auditae
sunt istae querelae ⁶2) sed quod male abuti coeperunt potestate
sua censores: quae tamen non ipsorum culpa est, sed eorum
quorum mandatis parere coacti sunt. Regnat enim nunc
Gallici terroris filius metuS, mali patris non bona proleS.
Quid vero metuitur? Notum id omnibus est, nec celant ipsi
qui metuunt. Ac scimus ,minime vanum fuisse eum metum:
at illud tamen apertum est, metuendo caussas ali metuendi,
diffidere suis viribus viso qui metuit. Nam ubi fiducia est,
ibi non est metus: fiducia autem est, ubi est iustitia: quae
tantum valet, ut aut ipsa per se improbos a coniurando de—
· terreat, aut, si qui ausi sint conspirare, non audiantur nisi a
perpaucis iisque hominibus nequam et contemnendis, Etenim
iusto et aequo imperio parent homines libentissime, plenaque
sapientiae est celebrata ab Horatio ludentium puerorum ne—
nia, qui rex eris si recte facies dicebant. Exemplum in
promptu est. Felices prae aliis populis Saxones sumus eius

 

