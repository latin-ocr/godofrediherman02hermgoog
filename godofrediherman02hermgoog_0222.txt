204 EURIPIDES.

bus luctuosissimum regni Troiani interitum eximie descripsit
eo, quod captivas mulieres Troianas sortito Graecis distri-
butas fecit, in iisque regias virgines Cassandram Agame-
mnoni datam, Polyxenam in tumulo Achillis iugulatam, nurum
Hecubae Andromacham Neoptolemo nuptum concessam,
filiumque eius Astyanactem de muro praecipitatum, ipsam
grandaevam regis Priami coniugem Hecubam, orbatam om*
nibus quos suos numeraverat, servam detestatissimo inimico
Ulixi destinatam, denique omnes quae superstites erant,
praeter abductam modo ab Neoptolemo Andromacham, in-

p. icendium vastatae urbis suae adspectantes deplorantesque.

Atque etsi Polyxenae morte, quae sola integrae poterat tra-
goediae argumentum praebere, minus quam a materno amore
exspectari poterat, commovetur Hecuba, tamen Cassandrae
Troiam sua cum pernicie ulturae bacchatio praeclare et in-
venta et enuntiata est. Quin aliquid-etiam Talthybii praeco-
nis misericors animus ad augendum maerorem mulierum
confert. Non recte enim suspicatur scholiastes ad v. 7 24.
quod Hecuba nuntium accedentem conspiciens non Talthy-
bium nominet, sed τίν’ αὖ δέδορκα τόνδ’ Ἀχαὶάιὸν λάτριν di-
cat, hunc non esse Talthybium. Non solent tragici personas
non necessarias introducere, et in tribus locis, in quibus
praeconi in hac fabula aliquid agendum est, idem ingenium,
eadem mens hominis apparet. In Helena vei-0, quae nec
praeteriri nec non luere adulterium afflictamque tot funeribus
Graeciam poterat, indulsit Euripides studio illi, quo populares
. eius oratorum in iudiciis altercationibus delectabantur, quum
eam argutius quam prudentius se purgantem fecit. Nec lau-
daverim Menelai ignavam ferociam: sed hunc ut hominem
Lacedaemonium istis moribus fingere solebant tragici. In
universum autem haec tragoedia egregiam praebet imaginem
tristissimae miseriae mulierum eversa excisaque patria urbe,
ereptis interfectisque crudeliter omnibus quos caros habu-
erant, ad indignissimam apud victores hostes servitutem
abeuntium. Id ipsum autem propositum habuerat poeta.
Prologum ille de more potius suo addidit, quam quod fabula
eo opus haberet. Non enim alium usum praestat, quam ut
discant spectatores mulierem quam humi : iacentem videant
Hecubam esse. Id vero ex ipsius poterant Hecubae verbis

cognoscere. Sed videtur Euripides aliquid ornamenti exor- ·

 

