EURIPIDES. 227

V. 395. veram scripturam invenit editor BritannuS,

οὓς λαβὼν στράτεϋ· ἑτοῖμοι δ’ εἰσὶ μωρίᾳ φρενῶν.

Tum v. 398. languide nectit sententias καί. Interrogare de-
bebat Agamemno, et interrogasse testatur Ennius, cuius ver-
sus in adnotationibus meis ad v. 383. attuli. Quare πῶς τὸ
σὸν μὲν εὖ παρὰ δίκης ἔσται scribendum.

V. 416. non cogitarunt qui totam nuntii orationem abie-
cerunt, non solum Iphigeniae, sed etiam Clytaemnestrae ad-
ventum Orestisque nuntiari debere, nuntiatumque esse ab
ipso significari Agamemnone v. 456 seqq. Videtur Euripides
nuntium, qui de famulitio Clytaemnestrae est, de industria
stolidum et loquacitate importunum finxisse, ut, quo alacrius
eius gaudium esset, eo maiore Agamemno maerore perfun-
deretur. ΕΟ multum conferunt illa, Ἀρτέμιδι προτελίζουσι
τὴν νεάνιδα, quae sine suspicione atrocissimi facinoris dicta
quantopere conscium sibi impii consilii commovere debuerint
apertum est. ltaque fecit etiam hominem istum inverecun-
dius irrumpentem, interpellantemque colloquentes fratres,
Nec debuit expelli versus 468. nam quum plures essent filiae
Agamemnonis, nominari illam quae advenisset oportebat.
De Oreste autem quod a me restitutum est, ὥς τι τερφθείης
ἰδών, si qui frigide dictum iudicarunt, nec sententiam viden-
tur verborum percepisse, nec vidisse ὥςτε soloecum esse:
illud autem, (ὃς σύ τερφθείης ἰδών, quod editor Britannus
posuit, ineptam distinctionem infert. ‚Iustae vero dubitationi
locum faciunt versus 437 seqq. Nam nimis profecto stolidum μη
atque impudentem se praebet servus ille, si, quoniam qui-
dam ad nubendum arcessitam esse Iphigeniam coniiciant,
quasi in re certa sollemnia nuptialia instituere Agamemno-
nem et Menelaum iubet. Haec igitur ab interpolatoris ingenio
profecta credam, servumque satis habuisse has nonnullorum
voces auditas dicere:

Ἀρτέμιδι προτελίζουσι τὴν νεάνιδα, .
Αὐλίδος ἀνάσσῃ. τίς νιν ἄξεταί ποτε,·
στεφανοῦσθε φύλλοις κρᾶτα, καὶ κατὰ στέγας
λωτὸς βοάσθω καὶ ποδῶν ἔστω κτύπος·
φῶς γὰρ τόδ’ ἥκει μακάριον τῇ παρθένῲ.
V. 444. recte G. Burges ἄρξωμαι, et v. 453. Dobraeus
οὐ σθένω pro αἰδοῦμαι. Versus 502-505, autem non abii-

ΡΞ

