⁴4 nouimus.

offendimur, aliae ne ferendae quidem videntur. Quam itera-
tionum dissimilitudinem qui consideret, facile credo talem
esse reperiet, ut et ipsa aliquid conferat ad convellendam
opinionem eorum, qui temere discerpi carmina Homeri que-
runtur. Volo huius rei rationem paucis adumbrare: non

enim de exhaurienda cogitare poterit, nisi qui se speret ,

omnem carminum illorum compositionem ita in suas partes
resoluturum, ut quid cuique parti tribuendum sit satis pro-
babiliter definiatur. .

Ac primo quae per ipsum rerum narrandarum ordinem
saepius redeunt, per se patet rectius iisdem quam aliis verbis
dici. Molesta enim esset variatio, exilemque magis diligen-
tiam poetae, quam occupatum gravioribus animum proderet.
Itaque nemo non probabit, si talia iterantur, quale hoc est:

δούπησεν δὲ πεσών, ἀράβησε δὲ τεύχε’ ἐπ’ αὐτῷ.
Pertinent ad hoc genus etiam comparationes eiusmodi, quae
quod cuivis facile in mentem veniant, propemodum pro usi-
tatis formulis habentur, ut ὤςτε νόημα de celeritate dictum,
vel de praecipitato ἀρνευτῆρι ἐοικώς.

Diversum ab his genus est, quo mandata iisdem verbiS,
quibus accepta sunt, perferuntur: quod ut antiquae simplici—
tatis est, ita eo quoque commendatur, quod alioqui parum
fidus esse nuntius videretur. Simile est, quod Telemachus
Od. 11. 24 5 seqq. iisdem verbis quid facturus sit dicit, qui-
bus Ι. 281 seqq. eum monuerat Minerva, quodque idem IV.
322. Menelaum iisdem verbis orat, quibus usus erat apud
Nestorem ΙΙΙ. 92 aut quum de Alcinoo lacrimare Ulixem vi-
dente eadem verba usurpantur VIII. 93, 532 aut quum de
coorta tempestate eadem dicit Ulixes XII. 403. XIV. 30⁴.
Nimium vero esse arbitror, quod quinque versus ter positi
sunt Iliad. II. Μ, 28, 65 quibus etsi non offensum video
C. Lachmannum, cuius viri iudicio plurimum tribuo, tamen
videor mihi in ea re duorum carminum vestigia deprehen-

dere.

Similis aliarum iterationum ratio est. ‚ Nam quod multis
in locis antiqui interpretes adnotarunt, versus aliquos ex aliis
locis illatos esse, id etiam latius patet. Vix enim dubitari
potest, quin quaedam horum exemplorum ab iis profecta
sint, qui diversa carmina in unum coniungentes haec duo
quae nunc habemus magna poemata condiderunt. Eo sat

 

 

