l 4 8 AESCHYLUS.

obediatur; iure sno etiam non obedientem punit: quod si
Pr0metheo crudelissimas imponere poenas videbitur, non
obliviscendum est immortales esse et· qui punit et qui pu·-
nitur, ut poenis quoque non potuerit Prometheus qualibus
inter mortales affici. Talis igitur quum sit Iuppiter, quid in
eo est quod indignum tragoedia sit?

Quid vero Prometheus? Misericordia motus clam rap-
tum ignem impertivit hominibuS, artiumque scientia instructos
omnibus vitae commoditatibus beavit. Quid iis traderet am-
plius? Morum virtutisque praecepta, inquit. Id vero si fe-
cisset, mirati esseut spectatores supervacanea et quae nemo
exspectasset proferentem. Exemplis homines antiqui et mo-
nitis pro re ac tempore iactis ad virtutem instituebantur, non
praecepta morum in doctrinae formam redacta ediscebant,
aut si quid huiusmodi, id poetarum carminibus expositum
memoriae mandabant. Ita domi doctus scire unusquisque
putabatur quid fas et nefaS‚ quid iustum et iniustum, quid
aequum et iniquum, quid honestum et turpe, decorum et in-
decorum, bonum et malum esset, et recte quidem: est enim
huius scientiae fons rati0, quae non aliunde accipitur, sed
una cum homine nascitur, ut sine ea ne cogitari quidem
homo possit. Non igitur diaboli instar Prometheus est, neque
artibus quas tradidit hominibus ad pravitatem eos voluit pel-
licere, sed viam monstrare bene beateque vivendi, usum

p.7illarum artium arbitrio cuiusque relinquens, quod denique
illi quoque facere coguntur, qui vel maxime praeceptis in-
culcare virtutem student. Quin tantum abest ut impius dici
possit qui -ritus sacrorum quibus dii placarentur praeivit
mortalibuS, ut eos ea ipsa re de pietate erga deos admo-
nuerit apertissime. At hoc quoque in Schoemanni Prometheo
soluto v. 647. sqq. eo deflecti videmus, ut sacra quae Pro-
metheus facere docuerit non pietatis et reverentiae testi-
ficationeS, sed animorum in malis desperantium ultimum
perfugium fuerint. Absit vero ut calumniis bonam caussam
in malam vertamus et, quoniam Christiani sumuS, diaboli—
cam mentem tribuamus magnanimo adiutori generis humani,
qui atrocissimas misericordiae poenas luens non frangi se
patitur cruciatibuS, sed indignabundus saevitiam accusat
eius, a quo tantis est suppliciis affectus,

Veniat nunc in contemplationem 10, quam Aeschylus

