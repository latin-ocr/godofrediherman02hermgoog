 

AESCHYLUS. 1 47

Τ λῆμον Προμηθεῦ, τοῦ δίκην πάσχεις τάδε 3
Aliter, non aequius tamen, falsa ratiocinatione Reisigii ad·-
ductus, iudicavit Franciscus RitteruS‚ qui quum in vol. ClX.
Annalium vindobonensium suam de Schoemanni libro sen-
tentiam diceret, vanum meritorum suorum iactatorem esse
putavit Prometheum.

Consideremus et Iovem et Prometheum non quales ho·-
diernus quis theologus aut philosophus fingat, sed quales
Aeschylus et ab antiquioribus poetis acceperat, et popularium
suorum opinione ferri sciebat. Iuppiter ei ille est quem modo
diximus, similis homini, ut omnes dii, in quibus tantum pars
quaedam divinae naturae inest. Igitur quum Titanes inter
se deliberarent utrum Saturnum an Iovem regnare oporteret,
Prometheus effecit ut ereptum Saturno regnum traderetur
lovi: quo ille potitus, Titanibus in tartarum detrusiS, munia
singulis diis sua assignavit. Ei, quum deletis hominibus aliud
novum genus creare vellet, Prometheus miseritus hominum
obstitit, subductumque clam ignem cum mortalibus com-
municavit, quo compotitos artes docuit, quibus ab agresti
feritate ad commodae et iucundae vitae cultum eveherentur.
Quapropter iratus Iuppiter eum iu Scythiae deserto rupi 1).ss
affigi iussit. Quid in his est, quod aut morum pravitatem
lovis arguat, aut probitatem suspectam reddat Promethei?
Ingratus, inquit, Iuppiter est erga Prometheum, per quem
est regnum adeptus Prometheo ita videri non est mirum.
Num ver0‚ si regnat per Prometheum Iuppiter, propterea
ferat adversantem regnanti, nec puniat propter ignem clam
surreptum datumque hominibus? Dominator mundi est Iup-
piter, pro arbitrio suo cuncta regenS, παρ’ ἑαυτῷ τὸ δίκαιον
ἔχων, asper novitate imperii, ἅπας δὲ τραχὺς ὅςτις ἄν νέον
κρατῇ, eoque inexorabilis, ἀκίχητα γὰρ ἤθεα καὶ κέαρ ἀπαρά-
μυθον ἔχεις ceterum„ nec facto maior nec futurorum omnium
gnarus, Similia legimus in Eumenidibus v. 620.

τὰ ‹)’ ἄλλ’ ἄνω τε καὶ κάτω,

στρέφων τίθη σιν οὐδέν, ἀσμένῳ μένει.
Eiusmodi ingenium durum quidem est et violentum, sed nihil
habet ignaviae, nihil quod indignum aut indecorum sit regi
deorum. Severus est: severitas autem etsi non amatur,
tamen per se ne odii quidem caussas habet. Cui traditum
est rerum omnium arbitrium, iure suo postulat ut sibi

ΚΞ

 

