p. η loco cerva humi iacere visa esset. At eo res non est abso-
luta. Quaerimus enim quid factum virgine sit, quis eam su-
stulerit, quo sit abrepta. Ad quae quum nemo respondere
possit praeter Dianam, manifesta est deae adhibendae ne-
cessitas. Nunc poterat quidem poeta deam in scenam pro-
ducere: sed intelligebat graviore aliqua caussa opus esse ut
dea se in conspectum daret, quam, quae sola cogitari potest, J
ut aliquid solatii praeberet Clytaemnestrae. Quare prudenter Ι
eiusmodi rationem iniit, quae nec praesentiam deae exigeret, l
nec tamen careret eius auxilio. Verba quae servavit Aelianus
quum aeque Agamemnoni ac Clytaemnestrae dici potuerint,
non dubium est quin dicta sint Clytaemnestrae. Agame-
mnoni enim irata erat Diana, nec caussam hahebat cur eum
consolaretur: tanto dignior miseratione erat Clytaemnestra,
cui falso praetextu turpiter ereptam filiam impius pater morti
tradiderat. Est autem praeter chorum Clytaemnestra ma·
xime, cui nuntius ut peractum sit sacrificium exponere de-
beat. Quod ille ubi fecit, veri simillimum est respondisse ei
Clytaemnestram, acquiescere se eo quod actum sit; ipsam
enim deam interea, dum occupatus in immolanda filia esset
Agamemno, sibi adstitisse, exposuisseque quo pacto serva-
tura esset Iphigeniam, qnam sibi Tauris in templo suo sacer-
dotem facere constituisset. Solet enim Euripides in fine tra-
goediarum futura patefacere, ne quid deesse ad integritatem
argumenti videatur. Hoc igitur modo si fabulam ab eo com-
positam putabimus, neque absurdi quidquam in illa prae-
dictione Dianae erit, nec discessisse poeta a consuetudine
sua, sed tenuisse eam potius videbitur accuratissime.

242 Eflnlplnsss Ι

