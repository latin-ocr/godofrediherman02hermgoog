PINDARUS. 87

grammaticis rara et inusitata verba , singularesque formas
verborum conquirunt, quibus adhibendis dum se eximium
quid egisse opinantur, consutos ex diversicoloribus pannis
centones in medium proferunt. Hoc modo quum in alia
multa, tum maxime in Aeolicae poesis reliquias , in quibus
nihil non licitum putatur, saevitum est. Sed in his, quia istae·
reliquiae numero paucae sunt, nec taleS, ut ex iis plenam et
perfectam illius poesis imaginem mente concipere possimus,
difficilius ista perversitas confutari potest. Illis vero scripto-
ribuS, quorum ingenia et sermonem novimuS,·quum manum
admovent, statim et originem suam et naturam prodit illa
artis criticae ratio, Exempla si promam ex libello, quem
ipsius scriptoris comitate acceptum prae manibus habeo,
videar fortasse ingratus esse: verum in litteris veritatem, non
gratiam regnare oportet. Scripsit H. L. Ahrens dissertationem
de crasi et aphaeresi, in qua quum multa acute et subtiliter
animadversa sint, video tamen esse etiam, quae id ips-um
quod dicebam confirment. Ut quod p. 44. μάλλὰ ex μὰ ἀλλὰ
conflatum esse voluit: nam ne inauditam elisionem vocalis
in ista voce commemorem, quam quidem invenisse quidam
in Theocriteis V. 44. XXVI. 34. sibi visi sunt, quis umquam
nudum μὰ non addito per quod iuraret dicere ausus est‘?
aut quum p. 47. quod casus bisyllabi (trisyllabos dicere vo-
lebat) numquam ne apud Aeoles quidem diaeresin pateren-
tur, in Anacreontis fragmento lss. ubi est κωμάζων τῇ φίλῃ
πάϊὸ ἀβρῇ, scribendum censuit πεδί’ ἀβρῆε nam πεδίον esse
inferiorem partem pedis teste Polluce ΙΙ. 197. quam hic eo
aptius pro toto pede nominari potuisse, quod in illa potissi-
mum elegantia pedis spectetur. Unde vero constat, neque
Ionicos neque Aeolicos poetas umquam πάϊδος, milch dixisse,
quum propemodum omnis illa poesis interierit, Aeolii autem
omnino diaeresin diphthongorum amaverint? Πεδί’ ἀβρήν p. u
autem puellam medicis quidem et sutoribus dictam esse cre-
dam, non poetiS, qui teretes suras potius laudaturi erant,
quam illa μέρη τὰ ἄνω πρὸ τῶν δακτύλων, ἢ ὅρος, ἢ πολυό-
creor, ἐξ ὀστῶν καὶ νεύρων συγκείμενον. Qua explicatione
simul evidentissime refutatur, quod Ahrens voluit, Aeschyli
πεδιοπλόκτυπος significare pedis ungula pulsantem. Quis
enim vel. homo vel equus ea parte pediS,·quae solum non
attingit, campum pulset‘? Sed mittam haec, et, quoniam de

 

