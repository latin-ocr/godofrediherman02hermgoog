228 EURIPIDES.

ciendi erant, sed correcto errore scribae recte connectendi
cum praegressiS, εἰ δ’ ἐς μεταβολὰς ἦλθον ἀπὸ δεινῶν λόγων.

V. 523. inepta continet. Scribendum:

κούδέν γε χρηστόν, οὗ δὲ χρήσιμον, πικρόν.
Omnium luculentissime hanc sententiam elocutus est Aeschy-
lus Agam. 4444 . ἀπὸ δὲ θεσφάτων τίς ἀγαθὰ φάτις βροτοῖς
τέλλεται, κακῶν γὰρ διαὶ πολυεπεῖς τέχναι θεσπιῳδοὶ φόβον
φέρουσιν μαθεῖν.

V. 533 sqq. absurde Agamemnonem metuere ne Achivi
se et Menelaum interfecturi eversurique et vastaturi Argos
sint, recte adnotavit G. Dindorfius. Videtur interpolator,
quum versus lacunosos invenisset, atrocia pro suo captu esse
commentus. Euripidem sic scripsisse credam:

ὃς ξυναρπάσας κόρην
σφάξαι κελεύσει, κᾶν θέλω κᾶν μὴ θέλω.
τοιαῦτα τάμὰ πήματα.

V. 544. editor BritannuS, qui ridicule negavit Graece
dici σιγὴν φυλάσσειν, hoc tamen non male iudicavit, Aga--
memnonem, qui nusquam chorum alloquio dignetur, hic in
summo dolore non dicturum fuisse ὑμεῖς τε σιγὴν, ὦ ξέναι,
φυλάσσετε. Debebat vero hoc addere, gravi aliquo dicto·
finiri scenam oportuisse, praesertim sequente carmine cho-
rico. Sensit qui hunc versum addidit, mirum esse quod
chori, qui et rixam Menelai cum serv0, et altercationem fra--
trum, et quid Iphigeniae pararetur audiverit, tam nulla ratio
habetur, ut ne cogitare quidem Agamemno videatur prodi
ab his virginibus rem posse Clytaemnestrae. Verum Euri-
pideS, quoniam choro tamen opus erat tragoediae, virgines
ex Chalcide introduxit, quae ut peregrinae non ausurae essent

pas rebus quae in Aulide agerentur se immiscere. Aulidenses
enim aegrius tulissent sua in urbe innocentem virginem im-
molari. Propterea chorum ea tantum quae communia sunt
comitatis officia praestare fecit.

V. 548. non debebam quidem μελομένων οἴστρων scri-
bere, sed qui μαινομένων in diurnis scholasticis a. 1833.
p. 635. firmasse quibusdam visus est, MehlhorniuS, perdidit
operam. Gravioribus enim argumentis opus esset, ut quis
dactylum in hoc genere versuum tribracho respondere posse
evinceret, postquam cognitum est multo maiore severitate
quam olim credebatur exaequatas esse pedum mensuras.

 

