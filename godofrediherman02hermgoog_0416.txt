398 HORATIUS.

Iunone honoranda. Quam emendationem quum ante me fe-
cerit Peerlkampius, permirum est quod eam Orellius non
animadvertit plane necessariam esse, exempla requirens lo-
cutioniS, quae non opus habet exemplis. Assentior antem
ego Peerlkampio in eo quoque, quod illa verba, carmine per-
petuo celebrare et undique decerptam [ronti praeponere olivam,
ut explicandi caussa addita, ab Horatio abiudicavit, restituta
genuina scriptura:
sunt quibus unum opus est intactae Palladis arces,
Quod si quis obiiciat, quod sic una stropha non integra sit,
praesto estquod respondeatur. Tam enim ex abrupto adiecta
sunt quae post illos quos posui versus sequuntur, ut non ap-
pareat, quo modo cum superioribus cohaereant: quo factum
est ut in aliquot codicibus hoc carmen in duo sit carmina
divisum. Nam qu'od Orellius ait, apertissimam esse senten-
tiarum connexionem, quam his verbis declaravit: „ante om-
nes regiones mihi placet Tibur: ergo tu quoque in amoenis-
simo Tiburtino tuo tristitiam , quae nunc te angit, depellere
poteriS‚“ id patet extortum ex poetae verbis esse, qui quum
scripsit seu te snlyentia siqnis castra tenent, seu densa tenebit
Tiburis umbra tui, non fecit nisi obiter Tiburis mentionem,
ubicumque eris significans. Ex quo veri simile est, quoniam
p.9nunc neque unum nec duo carmina habemus, excidisse ali-
quid post v. 44„ quod posteriorem partem cum priore apte
, copulaverit. Ceterum si Oudendorpio et Peerlkampio offensui
fuit patiens Lacedaemon, non dixerim, ut OrelliuS, satis illos
refelli iis quae Plutarchus in vita Lycurgi cap. 48. referat:
qui quum pueros saepe usque ad necem caesos narret, testa-
tur ille quidem patientiam Lacedaemoniorum, sed non eam,
quae aptam laudandi materiam praebeat. Non est tamen de
vitio scripturae cogitandum. Nam quum poeta de omnibus
quos nominat locis ea praedicet, quibus clari sunt et ob quae
laudari soleant, Lacedaemoniorum memorat patientiam, non
quod pueros flagris caedant, sed omnino quod severitate
disciplinae ad labores sustinendos obdurati praecipuam sibi
patientiae famam pepererint: ea vero laus iis manebat, etsi
quo tempore illud scripsit Horatius mores eorum valde de-
generaverant.
Redeo ad primum carmen. In eo etiam alia sunt quae
displiceant. Non assentior ego quidem PeerlkampiO, qui mihi

