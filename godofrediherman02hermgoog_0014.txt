VIII PRAEFATIO.

comprehendere possem. 'Temporum enim iniquitas tulit, ut

Hermanni opuscula inedita post mortem Hauptii, cuius curae

mandata erant, non collecta invenirentur sed undecunque
mihi essent conquirenda, de qua re in Indice Philol. vol. vll.

p. 254 uberius exposui. Ibidem cum rogavissem, ut opus-.
culorum edendorum numerum, quem apposueram , si quis
unde augerem sciret, ne operae meae deesset, tot tamque
iucundae ad me pervenerunt epistulae sive quae me fugerant
explentium sive laudantium rem ra me institutam consilioque
et auctoritate adiuvantium, ut quantum Godofredi Hei-manni
memoria apud eos valeret, qui disciplinae firi immortalis
sese dedissent, probe perspicerem. In quorum numero cum

alii egregie de hoc libro meriti sunt, tum Ludovicus Kreh-
lius, bibliothecae academicae Lipsiensi praefectus. Itaque
postquam multorum auxilio sublevatus rem ut potui perfecisse ⁴
videor, tantum tamen abest, ut nihil neglectum praetermis-
sumve esse contendam, ut si quis imperitiae meae succur-
rere potuerit, eius me beneficio devinctum iri existimem«
Illud modo deprecor, ne quis sanctissimum pietatis officium
mea culpa criminetur laesum esse: quod cum ab omnibus
philologis tum ab me uno ex Hermanni nepotibus summi viri
memoriae debetur.

Scribebam Gustroviae
Idibus Decembr. a. MDCCCLXXVI.

 

 

