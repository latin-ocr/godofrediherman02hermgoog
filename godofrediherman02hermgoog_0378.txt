360 HYMNUS'.

DE LOCO OALLIMAOHEI HYMNI IN DELUM ET
QUIBUSDAM EPIGRAMMATISJ)

P·³ Artis criticae pars ea, quae in emendatione veterum
scriptorum versatur, nuuc evidentiam habet, nunc in sola
probabilitate consistit. Id in ea maxime cadit, quae ita de-
pravata suut, ut nou videantur restitui posse. Quo magis
disciplina quadam in his opus est critice, ne aut non corrigat,
quod correctione indiget, aut etiam quae sana sunt mutando
corrumpat. Debet autem primum hoc esse, ut indagetur
quid sit corruptum. Aliter enim verendum est ne vitiosa
relinquantur, integra autem vitientur. Deinde curandum, ue
aliquid tantum corrigatur. In quo multi peccant, satis ha-
benteS, si sibi partem vitii sustulisse videantur. Nam saepe
accidit, ut quod per se rectum et bonum est, si cum ceteris

’ componatur, falsum aut ineptum esse intelligatur. Eadem
caussa neque inconsiderate probandum, si quid ab alio, prae-
sertim claro viro, prolatum est, nec temere repudiandum, si
quid etiam ab ignobili aut imperito homine commendatum
non statim assensionem extorqueat. Porro cogitandum est
diligentiam aliquando negligentiam esse. Nam etiam modi
neglectio, quem diligentia babere debet, negligentia est.
Denique omnium pessimum est temere hariolari, emenda-
tionemque esse putare, si quidquid statim in mentem venerit
posueris. Volo haec insigni exemplo ostendere, non quo cre-
dam emendari posse, quae ipse confitear non posse in in-
tegrum restitui, sed ut monstrem qua cautione opus sit, si
quis vix sanabilia tentare instituat.

Est locus Callimachi in hymno Deli vexatissimuS, in
quo nuper Alphonsus Heckerus et cuius ad hunc epistola
inserta est Schneidewini Philologo fasc. II. Otto Schneiderus
operam posuerunt, ambo quidem docte illi acuteque dis-
putantes, sed tamen ut, quum omnem illius loci rationem
non videantur perspexisse, non animadverterint omnia, quae
in eo non recte scripta esse accuratior consideratio doceat.
Mirabilia captans CallimachuS‚ qui eruditione magis quam

 

³⁸⁵) Edita est a. ⁴846.

