AESCHYLUS. 149

introduxit, quia et liberator Promethei Hercules ex eius
posteris exstiturus esset, et alio exemplo saevitiam lovis vo-
lebat declarare. Eam ab Iove amatam, ab lunone autem in
vaccam mutatam oculatoque custodi Argo traditam, quumque
is interemptus esset, oestro percitam orbem terrarum per-
agrasse, donec in Aegypto gravida ab love facta humanam
formam recuperasset, veteres fabulae memoraverant. His
quoque rebus Schoemannus substituit quae antiquo poetae
certo non in mentem venerunt. Nam quod fingit, Iovem,
quem perfectissimum et sanctissimum Deum esse statuit, ut
humanum genus ad similitudinem cum diis extolleret, ex
mortalibus feminis filios in quibus humana natura cum divina
coniuncta esset voluisse procreare, id neque auctore ullo
testatum est, nec re comprobatum, sed si quis homo alios
virtute multum antecelleret, is videbatur ab deo originem
ducere, ut Tantalidae illi,
oi θεῶν nimiamque,
οἱ Ζηνὸς ἐγγύς, οἶς ἐν Ἰδαίῳ πάγῳ
Διὸς πατρῴου βωμός ἐστ’ ἐν αἰθέρι,
κοῦπω σφιν ἐξίτηλον αἰζιια δαιμόνων.
Affert quidem et Hesiodi in Scuto v. 29. et Diodori Siculi
IV. 9. testimonia, qui Iovem non tam lihidinis explendae
caussa, qnam ut Herculem procrearet, cum Alcmena con-
gressum dixerint. Sane: et Diodorus quidem quod ex
antiquissimis poetis 1¹,efert καθόλου τὴν ὁμιλίαν ταύτην οὐκ
ἐρωτικῆς ἐπιτένμιάς ἕνεκα ποιήσασθαι, καθαπερ ἐπὶ τῶν
ἄλλων γυναικῶν, ἀλλὰ τὸ πλεῖον τῆς παιδοποιΐας χαριν, aperte
id lpsum est, quod ei Hesiodus suppeditaverat:
πατὴρ ὁ ἀνδρῶν τε θεῶν τε
ἄλλην μῆτιν ὕφαινε μετὰ φρεσίν, ὄφρα θεοῖσιν
ἀνδράσι τ ἀλφηστῇσιν ἀρῆς ἀλκτῆρα φυτεύσαι.
ὦρτο (Υ ἀπ’ Οὐλύμποιο δόλον φρεσὶ βυσσοδομεύων,
ἱμείρων φιλότητος ἐυζώνοιο γυναικός,
ἐννύχιος.

At numquid hic de genere humano ad deos evehendo, et '

uon de gignendo deorum atque hominum propugnatore di-
ctum est? Sed videamus qua via Schoemannus ad istam inter-
pretationem pervenerit. Alcmena ei videtur volens sui copiam
fecisse lovi,10 autem, quod reluctata eius amori fuerit,
poenas dedisse longis per orbem terrarum erroribus Haec

 

