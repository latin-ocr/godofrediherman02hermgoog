p. 867

THUOYDIDEA.*>

.————

Thucydidem brevitatis studio multa ausum esse inso-
lentius dicere iam ab antiquis est observatum. Apertum est
tamen in ea re modum quemdam tenendum fuisse, ut nec
temere et sine caussa quaereretur obscuritaS, nec soloeca
aut perversa fieret oratio. Contra non minus vituperandus
esset scriptor, si consueta brevitate ita excideret, ut inutilia
planeque ad rem non pertinentia insereret. Quod si neutrum
a viro tam prudenter cogitateque scribente admissum esse
credibile est, non videtur dubitari posse quin utroque in ge-
nere aliquid vel mendae vel erroris lateat. Sed quum Thucy-
didis liber aliquanto minus mendosus quam aliorum Graeco-
’ rum scripta ad nos pervenerit, religioni sibi duxisse videntur
plerique qui eum tractarunt corrigere quae aut perperam
dicta aut ab usu scriptoris aliena deprehenderent, obscuri-
tatis vel licentiae praetextu excusanda rati etiam quae de-
fendi nequeunt.. Liberiore iudicio in his rebus novissime duo
egregii viri usi sunt, Fr. Haasius in Lucubrationibus Thucy-
didiis et Franc. Volg. Ullricus in symbolis ad interpretationem
Thucydidis, quoniam alter non pauca acute emendavit, alter
autem non omnia continenter a Thucydide scripta esse ost-en-
dit, cui rei illud quoque fidem facit, quod ultimum librum
filia Thucydidis composuisse dicta est. Haec consideranti
facile suspicari licebit, alia ab librariis, et quaedam fortasse
antiquissimo tempore, peccata esse3 alia, ut in scriptore
difficili, explicandi caussa esse adiecta; alia denique ipsum
Thucydidem, si vita suppetisset, mutaturum fuisse.

 

*) Philolog. I. (⁴846) p. 367 sq.

