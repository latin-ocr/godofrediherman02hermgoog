1 10 PINDARUS.

dingt war, kein Grund vorhanden ist den Pindar nicht fur
den Verfasser des Gedichts zu halteu.

ρ. 3 EMENDATIONES QUINQUE GARMINUM OLYMPIORUM

PINDARI. *ἢ

Sunt quibus omnia diflicilia, sunt etiam quibus facilia
omnia videntur. Utrumque eorum est, qui rem quam sibi
agendam sumpserunt, non satis cognitam habeut. Nam si
quis nescit quale sit id, in quo operam suam ponit, fieri non
potest quin aut haereat, ubi nihil erat quod eum moraretur,
aut non videat ea quae si eum non laterent, multam obiicerent
moram. Est autem horum qui difficilia non vident multo
maior numerus quam illorum qui se ex facilibus expedire
nequeunt. Nihil enim tam opportunum plerisque est quam
acquiescere aliorum iudiciis, quodque illi probarunt ita
pro vero habere, ut denuo perpendendi labore super-
sederi liceat. Id ut in rerum antiquarum tractatione
omni, sic etiam in Pindari carminibus factum est: quae
si dixero etiam post eximiam Boeckhii operam com-
pluribus locis nova· cura indigere, non vereor ne dicam
quod non ipse Boeckhius libentius quam qui eum secuti
sunt concedat. Huic enim vim, qui Pindarum quanta
nemo alius cura pertractavit, omnium maxime perspectum
est quam multae in his carminibus quamque magnae dubita-
tiones tum illustrare obscura tum corrupta emendare cupienti
suboriantur. ,Nam praeter codicum fidem, quae saepe eo
suspectior est quod multa et ab antiquis et ab recentioribus
grammaticis temere imperiteque mutata sunt, haud paucis
in locis divinatione quadam opus est, ut aut quid aut cur
aliquid dixerit poeta probabiliter explicetur. Quin ne versuum
quidem ‚descriptio metrorumque ratio in aliquot carminibus

 

⁴⁸⁶) Edita est a. 4847.

 

 

