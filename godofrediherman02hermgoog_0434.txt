t l 6 DE MADVIGll ΙΝ ΤΕΒΡΒ.

occasione, ea aperire, de quibus cum eo dissentiendum
putarem.
Repudiat Madvigius illam divisionem temporum, quam
a Fr. A. Wolfio Germanis ita commendatam esse ait, ut iam
nemo fere ab ea discedere audeat. Quod Wolfio tribuit,
profectum est a Fr. Volg. Reizio, cuius iudicio Wolfius in
huiusmodi rebus confidebat. Ab illis igitur dissentiens haec
scripsit Madvigius p. 62. »quum γέγραφα et scripsi dicatur
aut fuit Ilium aut βεβίωκε ὁ δεῖνα, praesens tempus signi-
ficari volunt actionis perfect-ae, apertissime rerum naturae
repugnantes et actionem cum actionis negatione et sublatione
confundentes« Iniquius vituperavit vir eruditissimus Ger-
manOS, qui tantum abest ut actionem cum actionis negatione
confuderint, (quod qui faciat profecto insanus sit) ut potius
id ipsum voluerint, ubi actio praeterisset, praesentem eius
negationem esse. Et quid aliud in mente habuit, qui sitimus
μ’. Troes, suit Ilium dixit, quam hoc, iam non esse Troes neque
· Ilium? Quid autem illud oratorum εἴρηκα et dimi est, nisi
affirmatio 'praesentis silentii? Et quum Latini Graecum τέ-
θνηκε mortuus est interpretantur, nonne ipsum verbum prae-
sentis temporis notationem praebet? Sed mittam exempla,
utarque potius argumentis. Etenim quum omnino nullum
verbi tempus cogitari possit, in quo non insit negatio aliorum
temporum, necessario neque actam actionem neque. agendam
aliter quam eo, quod iam non agitur, definiri licet. Quod si
recte de verborum formis exponere volumuS, sic statuendum
erit, et in praeteritis et in futuris per figuram rhetoricam
affirmari praesentem negationem actionis, ita ut qui aliquid
nunc non e'sse dicere velit, fuisse vel futurum esse dicat,.ut
ille qui fuimus TroeS, suit Ilium dixit, aut si quis alicui tali,
qualis Antigonus ille fuit, qui δώσων cognominatus est, dicat
dabis. Eadem rhetorica figura Latini in passivis uti cogun-
tur, quum quod Graece est τέθνηκε mortuus est dicunt, non
in mente habentes nunc quemdam non vivere, sed ante illa
quae nunc sunt vita excessisse. Haec quum non satis distin-
gueret· MadvigiuS, p. 62. ita scripsit: »sequamur igitur in
temporibus dividendis naturam ducem, intelligamusque,
loquenti non propositum esse, quod demonstret, discrimen
perfecti et imperfecti, notionem a grammatica alienarum,
sed id eum declarare, quem locum ea visa, quae verbis con-

 

