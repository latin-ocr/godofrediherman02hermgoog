AESCHYLUS. l 45

illa accuratissime admirabilique cum apparatu doctrinae dis·-
seruit, sed etiam ipse composuit Prometheum solutum, non
quo quasi restituere conaretur tragoediam, quam Aeschylus
isto titulo cum Prometheo vincto coniunxisset, sed ut osten—
deret, qua ille ratione conciliare inter se ea quibus pugnare
secum visus esset potuerit. Sciebat autem, dixitque, dissen-
suros ab se esse et e08, qui veteres Graecos ut adversantes
praeceptis Christianis contemnendos censerent et illos, qui
suis quibusdam opinionibus constricti aurem praebere nollent
verioribus. Sunt hi sane vituperandi, si opiniones eorum
salsae sunt: quid autem, si verae‘? nam non magis liberum ΡΛ
iudicium est animi novis placitis capti, quam tenentis 'ac de—
fendentis vetera. Atque exstitit iudex nullius partis studiosus
lulius Caesar, qui in Diurnis antiquariis huius anni fasci-
culo IV. tam circumspecte considerateque adversus Schoe-
manni sententiam disputavit, ei ut ego quidem omnino as-
sentiendum existimem. Sed quoniam illum summatim ista
disserentem quaedam consulto praeterisse video, non inutile
fuerit caussam illam denuo paucis cognoscere, ne immeritam
laudem Aeschylo tribuentes eripiamus laudem meritam. Patet
autem duo huius disputationis capita esse, unum, quo quae·-
ratur rectene iudicatum sit de iis quae offensioni esse in
Aeschyli tragoedia visa sint3 alterum, quo consideretur, an
soluti Promethei tale potuerit quale propositum est argu-
mentum esse.

Ac verum quidem est quod p. ⁴3. dicit SchoemannuS,
non debere tragoediam pugnare cum religione populari, nec
quae sancta et venerabilia sint privare illa sanctitate atque
in contemptum adducere: sed quod statim addit, non magis
licere poetae tragico lovem ut odio dignum tyrannum fingere
quam statuario in templo signum Iovis forma satyri aut vultu
malevoli daemonis ponere, nec recte et cupidius iudicatum
videtur. Non enim comparari inter se ista possunt, quia nec
ridiculi quidquam in Aeschylei Iovis persona, ut in satyro),
nec tetri, ut in malevolo daemone, invenitur. Quod autem
p. 44. ait, quidquid defendendo Aeschylo afferatur, non posse
magnae temeritatis culpam ab eo averti, si in summo deorum
exemplum proposuisset morum pravitatiS, id documento est
aliter eum de animo lovis quam Aeschylum sentire, qui non
putavit se aliquid de maiestate Iovis detrahere. Componere

Hnnu. ΟΡ. Vm. K

