ARTIS TYPOGR. 449

tum rei librariae habet, ut quam pro numero hominum, qui-
bus neque ad emendos libros facultateS, neque ad utendos
otium et·iusta institutio desit, aut florere aut marcescere ne-
cesse sit. Ac profecto id iam sentiri coeptum est, luendum-
que posthac magis erit, facta penuria doctorum. Videmus
repertum esse, ut alliciendorum emptorum caussa libris per
‚temporistintervalla particulatim vendendis dissimuletur ma-
gnitudo pretii; videmus libros longo studio multaque opera
elaboratos redemptorem non invenire, quia divendendi non
t eadem quae superiore-aevo spes est. Quo apertum est, illos
, ipsos qui scribunt a diligentia et severitate ad negligentiam
et levitatem averti. Hinc exorta est innumerabilis multitudo
hominum immemorabilium, qui quaestus caussa inepta, vana,
futilia scribentes nec populo prosunt, et corrumpendo mer-
catu faciunt utres libraria arbori similis evadat, cuius quo
latius rami panduntur, eo ,angustius solum relinquatur radi-
cibus Augetur antem illud malum eo, quod etiam iudicia de
libris venalia sunt, ipsorumque iudicum haud exiguus numerus
ex ipsis illis compositus est vanis scriptoribus, qui etiam si
vellent, ne possent quidem qui boni libri, qui mali essent

ὲ, iudicare. Quo iam et laudationes librorum et vituperationes

auctoritate destituuntur, ut ne maxima quidem praeconia
magnopere ad emptionem invitent.

, Denique vero magnum et nescio an maximum pericu-
Σ, lum ex trium imminet gravissimorum malorum conflictioness
Conspirarunt enim contra rem librariam quamvis inter se
discordes impudentissima quorumdam scriptorum audacia,
inconsideratus ,multorum libertatem preli poscentium clamor,
magnus denique eorum penes quos summa rerum est metus p.s
-Exorti sunt exoriunturque ubique iuvenes iustae disciplinae
rudes , sed non expertes ingenii, qui abiecta omni verecun-
dia religioni sanctitatem, regibus maiestatem, nobilitati here-
ditariam a maioribus gloriam eripere studenteS, novarum re-
rum cupiditate animos incendunt, praetentaque inani specie
libertatis et aequati omnium iuris eos, qui sorte sua non
contenti sunt, quales ubique inveniuntur, apertius tectius ad
seditiosa consilia exstimulant. ‚Quorum hominum insania,
accepta vulgo, lucrosa rei librariae, si ut aequum est repri-
mitur et coercetur, ingens undique auditur clamor, prelum
liberum esse debere3 criminosa si quis scripserit, puniendum

Hnu. ΟΡ. VIII. · Dd

